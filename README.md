# Leshy
Tesi di Laurea

<h3>Abstract</h3>
L’obiettivo di questa tesi è quello di fornire un’applicazione in grado di testare il convertitore Pandoc su diversi formati e creare uno strumento utile alla gestione e preparazione dei documenti per l’utilizzo su Docudipity, un ambiente finalizzato a supportare l’esplorazione e l’analisi di articoli scientifici. Il progetto è quindi iniziato dall’analisi di Docudipity e del formato richiesto, ovvero RASH. Una volta comprese le necessità di questi ultimi si è passati alla scelta del convertitore. È stato selezionato Pandoc in quanto permette di usufruire di tutte le sue funzioni in maniera gratuita e di integrarsi facilmente all’interno dell’applicazione, permettendo inoltre di personalizzare la fase di conversione. Analizzando i formati disponibili su Pandoc, si è scelto di testare l’applicazione con DocBook e Docx. Per come è stato progettato l’ambiente e per l’architettura stessa di Pandoc, l’applicazione è facilmente estensibile ad altri formati, rendendo Leshy molto versatile. Pandoc d’altro canto ha evidenziato alcune criticità in fase di utilizzo che verranno mostrate nell’elaborato.  In questa tesi verrà quindi illustrato tutto il processo di conversione ed estrapolazione dei dati da parte di Leshy e la sua architettura, oltre ad evidenziare le criticità emerse dall’analisi del convertitore scelto.
